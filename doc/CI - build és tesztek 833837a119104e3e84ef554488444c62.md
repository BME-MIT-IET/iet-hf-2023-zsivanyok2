# CI - build és tesztek

- **CI jelenlegi működése, használata**

    Végeredményben a verziókezelő (Git) által regisztrált módosításokra aktiválódik,  
    csak a `main` ágra történő `push` akciók esetében.  

    A környezetben checkout, build és Unit tesztek futtatása történik meg.
    Ha bárhol sikertelnek a tesztek vagy nem sikerül a build, akkor autómatikusan elutasítja a commit-ot.  

    Mivel a `main` branch-re csak Pull Request-el kerülhetnek fel módosítások, így minden esetben lefut az ellenőrzés, mielőtt véglegesítésre kerülne.

    <br/>

- **1. Előkészületek, kezdeti lépések**
    
    Az első megbeszélés során kiválasztottuk és kisztottuk a feladatokat, így én a **Build keretrendszer beüzemelését és CI integrációt** kaptam feladatomnak.
    
    Mivel a projekt ismeretlen volt számomra, ezért annak a **kód**ját **és környezet**ét néztem át, hogy kicsit jobban megismerkedjem vele és el tudjam kezdeni a munkát.
    A projeket egy Angular webalkalmazás, aminek a buildeléséhez (és futtatásához) a keretrendszer nyújt támogatást, ezért **főként a CI integráció**ra fókuszáltam.
    
    CI integrációra a **Github Actions** választottuk, hiszen a 4. gyakorlaton is ezt a környezetet használtuk.
    
    Ezek után a **Github Actions felület**ét néztem meg és **dokumentáció**jából olvastam el a számomra fontosabb részeket.

    <br/>
    
- **2. Implementáció - CI**
    - **2.1 Függőségek telepítése és buildelés Github Actions környezetben**
        
        A CI integrációt egy **minta YAML fájl (Node.js-hez)** betöltésével kezdtem egy külön branchen, ezt írtam át kis mértékben.
        
        Kezdetben és a fejlesztés közben nem szerettem volna, hogy a közösen használt repository-ban **minden push után minden branchen lefusson a workflow**, ezért beállítottam, hogy külön **csak a saját branchemre történő push**-ok esetében fusson le.
        
        **Függöségek telepítése** npm segítségével
        
        Végül pedig a **build**elés ugyanúgy **npm és az Angular keretrendszer segítségével**
        
    - **2.2 UI tesztek futtatása**
        
        A sikeres Github Actions telepítés és buildelés után, szerettem volna ha a **többiek által írt tesztek** is lefutottak volna autómatikusan.
        
        Több helyen is **módosítani kellett** az előzőlegesen megírt **Github Actions workflow**-ban, hogy működni tudjon az autómatikus tesztelés:
        
        - Python függőségek telepítése
        - Ubuntu lecserélése Windows-ra
        - Teszt minimális módosítása (abszolút elérési útvonal törlése)
        - Lokális webszerver futtatása teszteléshez
        - Végül pedig a Python-ban írt Selenium tesztek futtatása.
        
        Sajnos az **utolsó pontnál problémába ütköztem**: a python script nem tudott csatlakozni a teszt szerverhez.
        Kipróbáltam, hogy több módszerrel is *várakozok a szerverre*, 
        *egy workflow step*-ben hivatkozok a szerver futtatására és a tesztre is, 
        *harmadik fél által írt GH Action könyvtár*akat használva próbáltam csatlakozni, de sikertelenül.
        
        A tesztnél egy `Error: connect ECONNREFUSED 127.0.0.1:4200` hibát kaptam vissza.
        Mivel sok időt töltöttem ennek a lehetséges megoldások felkutatásával, így valószínűleg a probléma a `[localhost](http://localhost)` felhő környezetbeli IP feloldásával (vagy a megtalálásával) van, másik lehetséges hiba ok lehet az, hogy az `npm start` valóban nem indítja el a szervert.
        
        **További UI teszt hibajavítások eredménye:**
        
        Nem sikerült futtatnom a teszteket, mivel a csatlakozási problémákat nem tudtam továbbra sem megoldani.
        
        A `tasklist` parancs segítségével kiderítettem, hogy **nincsen futó npm folyamat**, így nem is fut a háttérben a szerver az `npm start` utasítás után...
        A `netstat` parancsból is kiolvastam, hogy **nincsen olyan port**, ami aktív lenne a `localhost:4200`-on...
        
        Tehát a **probléma a szerver párhuzamos futtatás**ával van, annak ellenére, hogy a `&` operátorral fűztem össze, tehát a háttérben indítaná el a szerver folyamatot és nem várna a befejezésére.
        
    - **2.3 Unit tesztek futtatása**
        
        A unit tesztek elkészülte után, kis információra volt szükségem, **hogyan futtatható**.
        Miután megkaptam az infót, **lokálisan teszteltem** a kapott parancsot.
        
        Egy kisebb módosítást kellett eszközölnöm, mivel a tesztek végén az eredményt megjelenítette és **nem fejezte be a folyamatot**. Autómatikus tesztkörnyezetben ez problémát okozott volna, hogy a folyamat nem ért volna véget.
        
        Ennek megfelelően **módosítottam a unit tesztek futtatásának parancsát** (`watch=false`), majd Github Actions-ben is leteszteltem, ahol **hiba nélkül lefutott** a teszt.
        
    <br/>

- **3. Záró gondolatok**
    
    Szerencsére pont egy olyan témával tudtam foglalkozni, ami engem érdekelt és kezdetben keveset tudtam erről a területről.
    
    Nagyon tetszett az autómatizáció integrálása programozói munkafolyamatokba, amivel a kódot ellenőrző fejlesztők munkája csökkenthető egy “egyszerű” scriptel.
    
    Felhő alapú megoldással pedig kifejezetten rugalmas volt, hogy ha szükséges könnyen tudjam módosítani.
    
    Ami nem annyira tetszett, hogy nem volt megfelelő teszt környezet a Github Actions workflow tesztelésére, így minden apróbb változtatást is külön `commit`-okban kellett feltöltenem és figyelnem a Github Actions felületén megjelenő esetleges hibákat.
    
    Sajnos az összetettebb Python Selenium tesztet nem tudtam végül futtatni, de így is nagyon sokat foglalkoztam ennek a tesztnek a problémáinak a megoldásával.
    
    Mindemellett egy nagyon szuper csapatba kerültem és így nagyon szívesen foglalkoztam a projekttel.