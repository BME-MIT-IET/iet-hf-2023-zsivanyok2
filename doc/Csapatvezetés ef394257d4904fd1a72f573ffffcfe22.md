# Csapatvezetés

---

Bálint Marcell - TBD5O4

---

## A csapat vezetése

A házi feladatunk során én vállaltam azt a szerepet, hogy összefogom a csapat munkáját, megtartom a megbeszéléseket, figyelek a feladatok haladására, időpontot egyeztetek mindenkivel és segítem az aktív kommunikációt.

## Feladataim a házi feladat során

1. **Felkészülés az első megbeszélésre**
    1. Az első megbeszélést nagyon fontosnak tartottam a csapat összhangja szempontjából, így összeraktam egy különálló két órás alkalmat, ahol megismerkedhettünk legújabb csapattársunkkal is.
    2. Készítettem egy dokumentumot, amin végighaladva egyeztettünk, hogy mi legyen a választott projektünk, majd azt is kiválasztottuk, hogy ezen a projekten milyen feladatokat fogunk végrehajtani.
    3. Készítettem egy táblázatot is, amit kitöltöttünk a feladatokkal és határidőkkel, valamint megbeszéltük, hogy a következő megbeszélés mikor legyen
    4. Ezzel a feladattal összesen 4 órát töltöttem, 1 óra volt a felkészülés, 2 óra volt a megbeszélés, amit tartottam és 1 órát foglalkoztam még utólagos adminisztrációs feladatokkal
        
        ![Az említett projektkövető táblázat egy részlete látható itt](Csapatvezete%CC%81s%20ef394257d4904fd1a72f573ffffcfe22/Untitled.png)
        
        Az említett projektkövető táblázat egy részlete látható itt
        
2. **A github felület előkészítése**
    1. A projekt vezetőjeként én vállaltam magamra, hogy előkészítem a github felületet a munkára:
        1. Létrehoztam a branch-eket
        2. Kiírtam az összes issue-t, amit meg kellett oldani a projekt során
        3. Feltöltöttem a projektet
    2. A projekt feltöltése egy hosszabb folyamat volt, ugyanis a projektlabor feladatunkat szerettük volna tesztelni. Sajnos az akkor maeven projektet 3 órán át próbáltam életre kelteni, de sajnos a projekt szerkezet és a dependenciák is elég bugosak voltak a régi github oldalunk. Ezt követően tartottam egy rövid megbeszélést Murgás Leventével, mivel nemsokkal ez előtt mutatta a Kliensoldai technológiák tárgyra készített házi feladatát, így azt gondoltam, hogy egyszerűbb lenne azt tesztelni. Miután ő beleegyezett a feladat publikálásába és a tárgyfelelős is elfogadta, hogy ezt a feladatot vállalhatjuk, feltöltöttem az ő projektjét a github repo-nkba.
    3. Ezzel a résszel nagyjából 6 órát foglalkoztam:
        1. 3 órát szórakoztam a régi projekt felélesztésével
        2. 1 órát foglalkoztam az új projekt feltöltésével, a branchek létrehozásával és a projektstruktúra kialakításával
        3. 2 órát töltöttem az issue-k megfogalmazásával, illetve az issue-król való egyeztetéssel, illetve hozzárendeltem az issue-kat a megfelelő branch-ekhez és assign-oltam őket a megfelelő emberekhez
3. ************A második megbeszélés megtartása************
    1. A projekt terv szerint haladt egy héten keresztül, Murgás Levente és Szüllő Péter csapattársaim megtartották a tesztelésről szóló workshop-ot, ahol átbeszélték, hogy pontosan milyen unit, UI és manuális tesztek valósítsunk majd meg a projekt során
    2. A workshop eredményeit ellenőriztem és az új részletekkel kiegészítettem a github issue-kat, valamint egyeztettem Szvétek András csapattársunkkal a manuális tesztek haladásáról
    3. Előkészültem a második megbeszélésünkre, ahova szintén csináltam egy dokumentumot és frissítettem a feladatos táblázatot. A megbeszélés témája a feladat befejezése volt. Tartottunk egy checkup kört, hogy ki hogyan haladt a héten, majd Levi és Peti bemutatták a tesztelés menetét. Ezt egyeztettük Kornéllal, hogy a github actions úgy legyen implementálva, hogy tudja majd futtatni ezeket a teszteket.
    4. A megbeszélés végén mindenkivel egyeztettem határidőt, hogy mikorra fogja befejezni a projekt rá eső részét, illetve hogy mikor tartsuk meg a megbeszélést, ahol átnézzük az elkészített feladatot, én megírom a github review-t és a megbeszélés alapján merge-ölöm a a branch-üket a fő ágba
    5. Ezzel a feladatrésszel összesn 5 órát töltöttem:
        1. 1,5 órát készültem a megbeszélésre, utánajártam a heti haladásnak és aktualizáltam a projekt haladását mérő táblát
        2. 2 órán át tartottam a megbeszélést
        3. További 1,5 órát foglalkoztam időpontok egyeztetésével, illetve checkup-okkal. Ha valakinek kellet extra információ más munkájáról, akkor annak utánajártam. A megbeszélés eredményeit adminisztráltam, mindenkit meghívtam a megbeszélésekre
4. ******************************************************************************Az elkészült feladatok átnézése közösen******************************************************************************
    1. Mivel a feladatkiírás szerint nem volt arra szükség, hogy az egész csapat ellenőrizze egy-egy ember munkáját, így ezt a feladatot is értelemszerűen magamra vállaltam. Az előző pontban említett előre megbeszélt időpontokban mindenkivel tartottam egy átlagosan 45 perces megbeszélést, ahol átnéztük, hogy minden működik-e az adott területen.
    2. Miután ez a megbeszélés megtörtént, adminisztráltam a github felületét, megírtam a review-kat, merge-öltem az ágakat és elfogadtam a pull request-eket
    3. Kornéllal kellett még külön egyezetnünk, hiszen az ő munkája sok más projektrészlettel összeköttetésben volt. Beszélgettünk a UI tesztek futtatási nehézségéről, közösen arra jutottunk, hogy azt a tesztet inkább nem futtatjuk aktívan a github actions felületén. A fókuszt inkább a unit tesztek futtatására helyeztük, így egyeztettem Levivel ezeknek a teszteknek a futtatásának pontos menetéről és a leszűrt információt továbbítottam Kornélnak
    4. Ezzel a feladatrésszel összesn 5 órát töltöttem:
        1. Ebből 3 órát az egyes feladatrések ellenőrzésével
        2. A maradék időt pedig a github adminisztrálásával

## Összefoglalás

A házi feladat során mélyebb betekintést nyertem a unit, UI és manuális tesztek készítésébe a csapattársaimmal való konzultáció során. A github actions felületét is sokkal jobban átlátom és sok érdekes információt megtudtam a Kornéllal való beszélgetés során, ahogy az éppen aktuális CI problémákról számolt be. Mindezek mellett a csapat vezetésével remek project management tapasztalatot szereztem és azt is sikerült megtanulnom, hogy hogyan kell egy jól átlátható és használható github felületet kialakítani.

A projekttel összesen 20 órát foglalkoztam a saját beszámolóim és munkanaplóm adminisztrálásán felül.